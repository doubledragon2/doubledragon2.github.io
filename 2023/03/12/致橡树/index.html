<!DOCTYPE html>
<html lang="zh-cn">
  <head>
    <meta charset="utf8" />
    <meta name="viewport" content="initial-scale=1.0, width=device-width" />
    <title>
      
        致橡树 | Doubledragon的博客
      
    </title>
    <meta name="description" content="日常随笔"/>
    <meta name="keywords" content="瞎写写"/>
    
      <link rel="apple-touch-icon"
            sizes="180x180"
            href="/images/apple-touch-icon.png"/>
    
    
      <link rel="icon"
            type="image/png"
            sizes="32x32"
            href="/images/favicon-32x32.png"/>
    
    
      <link rel="icon"
            type="image/png"
            sizes="16x16"
            href="/images/favicon-16x16.png"/>
    
    
      <link rel="mask-icon"
            href="/images/logo.svg"
            color=""/>
    
    
    <link rel="stylesheet" type="text/css" href="/css/layout.css"/>
    
    
  <link rel="stylesheet" type="text/css" href="/css/post.css"/>
  

  <meta name="generator" content="Hexo 6.3.0"></head>
  <body>
    <div class="head">
      <div class="nav">
        <a href="/" class="nav-logo">
          <img alt="logo" height="60px" width="60px" src="/images/logo.svg" />
        </a>
        <input id="navBtn" type="checkbox"/>
        <div class="nav-menu">
          
            
              <a class="nav-menu-item" href="/Python">开发者</a>
            
              <a class="nav-menu-item" href="/%E5%AF%86%E7%A0%81%E5%AD%A6%E7%9F%A5%E8%AF%86">开发者</a>
            
          
        </div>
        <label class="nav-btn" for="navBtn"></label>
      </div>
    </div>
    <div class="body">
      
  <article class="post-content">
    <div class="post-inner">
      <div class="post-content__head">
        <div class="post-title">致橡树</div>
        <div class="post-info">
          
  


          <span class="post-date">2023-03-12</span>
        </div>
      </div>
      <div class="post-content__body">
        
          <div class="post-gallery">
            
          </div>
        
        <h1 id="滕王阁序"><a href="#滕王阁序" class="headerlink" title="滕王阁序"></a>滕王阁序</h1><p>【作者】王勃                                                                           【朝代】唐                 </p>
<p>​                     豫章故郡，洪都新府。星分翼轸，地接衡庐。襟三江而带五湖，控蛮荆而引瓯越。物华天宝，龙光射牛斗之墟；人杰地灵，徐孺下陈蕃之榻。雄州雾列，俊采星驰。台隍枕夷夏之交，宾主尽东南之美。都督阎公之雅望，棨戟遥临；宇文新州之懿范，襜帷暂驻。十旬休假，胜友如云；千里逢迎，高朋满座。腾蛟起凤，孟学士之词宗；紫电青霜，王将军之武库。家君作宰，路出名区；童子何知，躬逢胜饯。                </p>
<p>​                     时维九月，序属三秋。潦水尽而寒潭清，烟光凝而暮山紫。俨骖騑于上路，访风景于崇阿；临帝子之长洲，得天人之旧馆。层峦耸翠，上出重霄；飞阁流丹，下临无地。鹤汀凫渚，穷岛屿之萦回；桂殿兰宫，即冈峦之体势。                </p>
<span id="more"></span>

<p>​                     披绣闼，俯雕甍，山原旷其盈视，川泽纡其骇瞩。闾阎扑地，钟鸣鼎食之家；舸舰弥津，青雀黄龙之舳。云销雨霁，彩彻区明。落霞与孤鹜齐飞，秋水共长天一色。渔舟唱晚，响穷彭蠡之滨；雁阵惊寒，声断衡阳之浦。                </p>
<p>​                     遥襟甫畅，逸兴遄飞。爽籁发而清风生，纤歌凝而白云遏。睢园绿竹，气凌彭泽之樽；邺水朱华，光照临川之笔。四美具，二难并。穷睇眄于中天，极娱游于暇日。天高地迥，觉宇宙之无穷；兴尽悲来，识盈虚之有数。望长安于日下，目吴会于云间。地势极而南溟深，天柱高而北辰远。关山难越，谁悲失路之人？萍水相逢，尽是他乡之客。怀帝阍而不见，奉宣室以何年？                </p>
<p>​                     嗟乎！时运不齐，命途多舛。冯唐易老，李广难封。屈贾谊于长沙，非无圣主；窜梁鸿于海曲，岂乏明时？所赖君子见机，达人知命。老当益壮，宁移白首之心？穷且益坚，不坠青云之志。酌贪泉而觉爽，处涸辙以犹欢。北海虽赊，扶摇可接；东隅已逝，桑榆非晚。孟尝高洁，空余报国之情；阮籍猖狂，岂效穷途之哭！                </p>
<p>​                     勃，三尺微命，一介书生。无路请缨，等终军之弱冠；有怀投笔，慕宗悫之长风。舍簪笏于百龄，奉晨昏于万里。非谢家之宝树，接孟氏之芳邻。他日趋庭，叨陪鲤对；今兹捧袂，喜托龙门。杨意不逢，抚凌云而自惜；钟期既遇，奏流水以何惭？                </p>
<p>​                     呜乎！胜地不常，盛筵难再；兰亭已矣，梓泽丘墟。临别赠言，幸承恩于伟饯；登高作赋，是所望于群公。敢竭鄙怀，恭疏短引；一言均赋，四韵俱成。请洒潘江，各倾陆海云尔：                </p>
<p>​                     滕王高阁临江渚，佩玉鸣鸾罢歌舞。                </p>
<p>​                     画栋朝飞南浦云，珠帘暮卷西山雨。                </p>
<p>​                     闲云潭影日悠悠，物换星移几度秋。                </p>
<p>​                     阁中帝子今何在？槛外长江空自流。                </p>

      </div>
    </div>
  </article>
  <div class="post__foot">
    
    <div class="post-nav">
  
    <div class="post-nav-item-left"></div>
  
  <div class="vhr"></div>
  
    <a class="post-nav-item-right" href="/2023/03/12/hello-world/">
      <div class="text-align">
        <span class="text-small">下一篇</span>
        <svg t="1670570876164"
             class="icon"
             viewBox="0 0 1024 1024"
             transform="scale(-1,-1)"
             width="16"
             height="16">
          <path d="M384 512L731.733333 202.666667c17.066667-14.933333 19.2-42.666667 4.266667-59.733334-14.933333-17.066667-42.666667-19.2-59.733333-4.266666l-384 341.333333c-10.666667 8.533333-14.933333 19.2-14.933334 32s4.266667 23.466667 14.933334 32l384 341.333333c8.533333 6.4 19.2 10.666667 27.733333 10.666667 12.8 0 23.466667-4.266667 32-14.933333 14.933333-17.066667 14.933333-44.8-4.266667-59.733334L384 512z" p-id="14596"/>
        </svg>
      </div>
      Hello World
    </a>
  
</div>

    
    
  </div>

    </div>
    <div class="foot">
      <div class="foot-inner">
        <div class="foot__head">
          
            <div class="foot-line">
              <div class="matts">海</div><div class="matts">内</div><div class="matts">存</div><div class="matts">知</div><div class="matts">己</div>
            </div>
          
            <div class="foot-line">
              <div class="matts">天</div><div class="matts">涯</div><div class="matts">若</div><div class="matts">比</div><div class="matts">邻</div>
            </div>
          
        </div>
        <div class="foot__body">
          
            <div class="foot-item">
              <div class="foot-item__head">朋友</div>
              <div class="foot-item__body">
                
                  <div class="text">
                    <img alt="link"
                         height="20px"
                         width="20px"
                         src="/images/icon/icon-link.svg"/>
                    <a class="foot-link" target="_blank" rel="noopener" href="https://github.com/hooozen/hexo-theme-tranquility">Theme Tranquility</a>
                  </div>
                
                <div class="text">
                  <img alt="link"
                       height="20px"
                       width="20px"
                       src="/images/icon/icon-link+.svg"/>
                  <a class="foot-link"
                     href="mailto:example@email.com?subject=%E7%94%B3%E8%AF%B7%20Hozen.site%20%E7%9A%84%E5%8F%8B%E9%93%BE%E4%BD%8D%E7%BD%AE">
                  申请友链</a>
                </div>
              </div>
            </div>
          
          
            <div class="foot-item">
              <div class="foot-item__head">账号</div>
              <div class="foot-item__body">
                
                  <div class="text">
                    <img alt="link" height="20px" width="20px" src="/images/logo-github.svg"/>
                    <a class="foot-link" target="_blank" rel="noopener" href="https://github.com/">github</a>
                  </div>
                
                  <div class="text">
                    <img alt="link" height="20px" width="20px" src="/images/logo-wx.svg"/>
                    <a class="foot-link" href="">微信公众号</a>
                  </div>
                
                  <div class="text">
                    <img alt="link" height="20px" width="20px" src="/images/logo-zh.svg"/>
                    <a class="foot-link" href="">知乎</a>
                  </div>
                
              </div>
            </div>
          
          <div class="foot-item">
            <div class="foot-item__head">联系</div>
            <div class="foot-item__body">
              <div class="text">
                <img alt="link"
                     height="20px"
                     width="20px"
                     src="/images/icon/icon-email.svg"/>
                <a class="foot-link" href="mailto:example@email.com">example@email.com</a>
              </div>
            </div>
          </div>
        </div>
        <div class="copyright">
          <a href="http://example.com">Doubledragon的博客</a> &nbsp;|&nbsp;由&nbsp;<a target="_blank" rel="noopener" href="https://hexo.io/">Hexo</a>&nbsp;及&nbsp;
          <svg width="20" height="20" viewBox="0 0 725 725">
            <path fill-rule="evenodd" fill="rgb(221, 221, 221)"
            d="M145.870,236.632 L396.955,103.578 L431.292,419.44 L156.600,522.53 L145.870,236.632 Z" />
            <path fill-rule="evenodd" fill="rgb(159, 159, 159)"
            d="M396.955,103.578 L564.345,234.486 L611.558,513.469 L431.292,419.44 L396.955,103.578 Z" />
            <path fill-rule="evenodd" fill="rgb(0, 0, 0)"
            d="M431.292,419.44 L611.558,513.469 L358.327,595.18 L156.600,522.53 L431.292,419.44 Z" />
          </svg>
          <a target="_blank" rel="noopener" href="https://github.com/hooozen/hexo-theme-tranquility">致远</a>&nbsp;驱动
        </div>
      </div>
    </div>
    
    
  

  </body>
</html>
